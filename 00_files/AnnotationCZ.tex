%%Nevynechávat volný řádek
Laser shock peening je proces povrchové úpravy používaný ke zlepšení fyzikálně-chemických vlastnosti (únavová životnost, odolnost proti korozi) kovových součástí. Laser shock peening vyvolává pod upraveným povrchem kovových materiálů zbytková napětí. Aplikace procesu laser shock peening v posledních letech rostou, a to především díky stále rostoucí energii a klesajícím cenám laserových systémů s parametry vhodnými pro tento proces. Tato studie se snaží vyřešit problém, jak lze software RoboDK a jeho Python application user interface efektivně využít k vytváření robotických programů pro proces laser shock peening. Problém byl vyřešen úpravou stávajícího postprocesoru RoboDK. Vytvořené řešení poskytuje možnost generovat programy pro robotické rameno speciálně uzpůsobené pro aplikaci laser shock peening. Jedním z hlavních přínosů práce je zjednodušení generování programů robotického ramene pro díly se složitou geometrií.


